Esercizio 2

Un labirinto di NXN caselle contiene un mago e un invurgus, un mostro invisibile che si nutre di barbe di mago. Alcune celle sono dei pozzi senza fondo da cui l’invurgus non può passare, mentre il mago può sorpassare volando. Altre contengono delle colate di lava che bloccano il passaggio sia al mago che all’invurgus. Per volare il mago deve raccogliere un particolare fungo che cresce in alcune celle del labirinto. Ogni fungo gli permetterà di volare due volte. Ci sono due uscite nella parte nord del labirinto e il mago parte da una posizione a sud. Il mago, per fuggire e preservare la sua barba, utilizza un incantesimo che gli permette di scegliere ad ogni passo la prossima mossa migliore. 

Considerando queste condizioni:

L’invurgus ad ogni passo si muoverà scegliendo la posizione adiacente migliore per diminure la distanza dal mago |x(mago)-x(invurgus)| +|y(mago)-y(invurgus)|, o la successiva in senso anti orario. L’incantesimo conosce la posizione dei funghi, delle uscite, e del invurgus anche se invisibile. L’incantesimo viene lanciato una sola volta.[2 punti, obbligatorio]

[opzionale, implementate prima i precedenti] L’invurgus ad ogni passo si muoverà scegliendo la posizione adiacente migliore per diminure la distanza dal mago |x(mago)-x(invurgus)| +|y(mago)-y(invurgus)|, o la successiva in senso anti orario. L’incantesimo conosce la posizione dei funghi, delle uscite, ma riconosce la posizione dell’ invurgus solo se dista meno 3 passi, e lo ignora in altri momenti. Il mago per lanciare l’incantesimo perde un turno. L’incantesimo può dare al mago altri suggerimenti come “vai a nord e usa di nuovo l’incantesimo in tre passi”

[opzionale, implementate prima i precedenti] L’invurgus ad ogni passo si muoverà la traiettoria permissibile con meno passi per raggiungere il mago. L’incantesimo conosce la posizione dei funghi, delle uscite, ma riconosce la posizione dell’ invurgus solo se dista meno 3 passi, e lo ignora in altri momenti. Il mago per lanciare l’incantesimo perde un turno. L’incantesimo può dare al mago altri suggerimenti come “vai a nord e usa di nuovo l’incantesimo in tre passi”

Fornire una formulazione completa del problema di ricerca che l’incantesimo deve risolvere e definire una o più possibili euristiche. Implementare dei programmi che risolvano usando almeno due diversi algoritmi di ricerca.
